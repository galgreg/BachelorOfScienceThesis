\chapter*{Podsumowanie}
\addcontentsline{toc}{chapter}{Podsumowanie}

Celem pracy było opracowanie prostego systemu uczącego sieci neuronowe bazującego na symulacjach przeprowadzanych w wymodelowanym środowisku. Zadaniem sieci neuronowych było sterowanie samochodem poruszającym się po wirtualnym środowisku symulacyjnym. Sieci neuronowe uczone były za pomocą algorytmów PSO i Ewolucji Różnicowej.

Cel pracy został zrealizowany w całości. Stworzona aplikacja umożliwia przeprowadzanie treningu sieci neuronowych. Ewolucja Różnicowa (patrz sekcja \ref{DeOverview}) oraz algorytm PSO (patrz sekcja \ref{PsoOverview}) były z sukcesami zastosowane do uczenia sieci. Wytrenowane sieci neuronowe potrafią pokonywać wymodelowane tory wyścigowe, nawet te o dużym stopniu skomplikowania. Więcej informacji o wynikach uczenia sieci można znaleźć w rozdziale \ref{ExperimentsChapter}.

\section*{Perspektywy dalszych badań w dziedzinie}
Działania przeprowadzone w ramach tworzenia niniejszej pracy stanowią zaledwie wstęp do badania omawianego zagadnienia. Uczenie maszynowe oraz tworzenie autonomicznych samochodów to dwa bardzo szerokie tematy, którym można poświęcić całe lata badań. Co więcej, są one konieczne, o ile naszym celem jest możliwość wykorzystania tej wiedzy w praktyczny sposób, zmieniający życie ludzi na lepsze.

Jednym z możliwych kierunków rozwoju byłoby przeprowadzenie eksperymentów na pojeździe poruszającym się po rzeczywistym środowisku. Takim pojazdem mógłby być model samochodu wykonany w pewnej skali. Innym pomysłem wartym rozważenia jest z pewnością poszerzenie percepcji samochodu poprzez dołączenie mechanizmu wizji komputerowej, o której opowiada artykuł \cite{computerVision:overview}. Wykorzystanie tej technologii mogłoby w znaczący sposób zwiększyć możliwości tworzonego pojazdu.

\section*{Opinie i przemyślenia}
Tematyka poruszana w tej pracy jest bardzo ważna i istotna, nie tylko dla osób zainteresowanych nowinkami technicznymi. Uczenie maszynowe oraz szerzej pojęta sztuczna inteligencja zmienią sposób, w jaki będzie funkcjonować społeczeństwo przyszłości. Będą miały istotny wpływ na życie każdego człowieka. 

W najbliższych kilkunastu latach czeka nas wielka rewolucja przemysłowa, w wyniku której zniknie wiele wykonywanych obecnie zawodów \cite{czwartaRewolucja:artykul}. W wyniku tego sporo ludzi będzie zmuszonych do zmiany pracy.

Istotnym tematem jest także kwestia odpowiedzialnego wykorzystania zdobyczy technologicznych. Wiele osób, uznawanych za wybitne w świecie nauki, ostrzegają przed skutkami nieetycznego wykorzystania sztucznej inteligencji. Do takich osób należy m.in. Elon Musk, który wielokrotnie wypowiadał się na ten temat \cite{elonMusk:sztucznaInteligencja}. Bardzo ważne, aby wszystkie osoby zajmujące się tą tematyką miały świadomość odpowiedzialności, jaka na nich spoczywa. Dotyczy to także polityków i innych osób, uczestniczących w procesie tworzenia dokumentów legislacyjnych. Odpowiednie regulacje prawne z zakresu sztucznej inteligencji są niezbędne. Dzięki nim jest szansa, że zwykły obywatel nie poczuje się zagrożony w sytuacji, gdy nowoczesne technologie coraz bardziej będą wkraczać w jego życie codzienne.

Musimy zapewnić, aby sztuczna inteligencja pozostała narzędziem, które jest w naszej kontroli i które służy tylko i wyłącznie dobru człowieka. Nie możemy dać się zaślepić możliwościami, jakie oferuje nam ta technologia i zbagatelizować potencjalne zagrożenia. Tylko dzięki wypracowaniu odpowiednich zabezpieczeń jest szansa, że sztuczna inteligencja nigdy nie odwróci się przeciwko ludzkości.

\addcontentsline{toc}{chapter}{Spis rysunków} 
\listoffigures